<!DOCTYPE html>
<html lang="sa">
<head>
    <meta charset="UTF-8">
    <title>Book</title>
    <style>
        body { font-family: 'Noto Sans Devanagari', Arial, sans-serif; line-height: 1.6; margin: 20px; background: #f9f9f9; }
        nav ul { list-style: none; padding: 0; margin-bottom: 30px; }
        nav li { margin: 5px 0; }
        nav a { text-decoration: none; color: #0066cc; }
        nav a:hover { text-decoration: underline; }
        section.chapter { margin-bottom: 40px; padding: 20px; background: rgba(255,255,255,0.95); border-radius: 12px; box-shadow: 0 4px 10px rgba(0,0,0,0.1); transition: transform 0.2s, box-shadow 0.2s; }
        section.chapter:hover { transform: translateY(-5px); box-shadow: 0 10px 20px rgba(0,0,0,0.2); }
        h1 { color: #b8860b; font-size: 28px; margin-bottom: 5px; text-align: center; }
        h2.speaker { color: #555; font-style: italic; margin-bottom: 10px; text-align: center; font-size: 18px; }
        p.slok { font-size: 18px; margin-bottom: 12px; text-align: justify; font-weight: bold; }
        p.slok sup { font-size: 0.8em; vertical-align: super; color: #b8860b; font-weight: bold; }
    </style>
    <link href="https://fonts.googleapis.com/css2?family=Noto+Sans+Devanagari&display=swap" rel="stylesheet">
</head>
<body>
<nav><ul>
<li><a href='#prologue'>श्रीपरमात्मने नमः</a></li>
<li><a href='#अथ_तृतीयोध्यायः'>अथ तृतीयोऽध्यायः</a></li>
</ul></nav>

<section id='prologue' class='chapter'>
<h1>श्रीपरमात्मने नमः</h1>
<p>।। श्रीपरमात्मने नमः ।।</p>
</section>

<section id='अथ_तृतीयोध्यायः' class='chapter'>
<h1>अथ तृतीयोऽध्यायः</h1>
<h2 class='speaker'>अर्जुन उवाच</h2>
<p class='slok'>ज्यायसी चेत्कर्मणस्ते, मता बुद्धिर्जनार्दन ।</p>
<p class='slok'>तत्किम् कर्मणि घोरे माम्, नियोजयसि केशव<sup>१</sup></p>
<p class='slok'>व्यामिश्रेणेव वाक्येन, बुद्धिम् मोहयसीव मे ।</p>
<p class='slok'>तदेकम् वद निश्चित्य, येन श्रेयोऽहमाप्नुयाम्<sup>२</sup></p>
<p class='slok'>श्रीभगवानुवाच</p>
<p class='slok'>लोकेऽस्मिन्द्विविधा निष्ठा, पुरा प्रोक्ता मयानघ ।</p>
<p class='slok'>ज्ञानयोगेन साङ्ख्यानाम्, कर्मयोगेन योगिनाम्<sup>३</sup></p>
<p class='slok'>न कर्मणामनारम्भान्, नैष्कर्म्यम् पुरुषोऽश्रुते ।</p>
<p class='slok'>न च सप्यसनादेव, सिद्धिम् समधिगच्छति<sup>४</sup></p>
<p class='slok'>न हि कश्चित्क्षणमपि, जातु तिष्ठत्यकर्मकृत् ।</p>
<p class='slok'>कार्यते ह्यवशः कर्म, सर्वः प्रकृतिजैर्गुणैः<sup>५</sup></p>
<p class='slok'>कर्मेन्द्रियाणि संयम्य, य आस्ते मनसा स्मरन् ।</p>
<p class='slok'>इन्द्रियार्थान्विमूढात्मा, मिथ्याचारः स उच्यते<sup>६</sup></p>
<p class='slok'>यस्त्विन्द्रियाणि मनसा, नियम्यारभतेऽर्जुन ।</p>
<p class='slok'>कर्मेन्द्रियैः कर्मयोगम्, असक्तः स विशिष्यते<sup>७</sup></p>
<p class='slok'>नियतम् कुरु कर्म त्वम्, कर्म ज्यायो ह्यकर्मणः ।</p>
<p class='slok'>शरीरयात्रापि च ते, न प्रसिद्धयेदकर्मणः<sup>८</sup></p>
<p class='slok'>यज्ञार्थात्कर्मणोऽन्यत्र, लोकोऽयम् कर्मबन्धनः ।</p>
<p class='slok'>तदर्थम् कर्म कौन्तेय, मुक्तसङ्गः समाचर<sup>९</sup></p>
<p class='slok'>सहयज्ञाः प्रजाः सृष्ट्वा, पुरोवाच प्रजापतिः ।</p>
<p class='slok'>अनेन प्रसविष्यध्वम्, एष वोऽस्त्विष्टकामधुक्<sup>१०</sup></p>
<p class='slok'>देवान्भावयतानेन, ते देवा भावयन्तु वः ।</p>
<p class='slok'>परस्परम् भावयन्तः, श्रेयः परमवाप्स्यथ<sup>११</sup></p>
<p class='slok'>इष्टान्भोगान्हि वो देवा, दास्यन्ते यज्ञभाविताः ।</p>
<p class='slok'>तैर्दत्तानप्रदायैभ्यो, यो भुङ्क्ते स्तेन एव सः<sup>१२</sup></p>
<p class='slok'>यज्ञशिष्टाशिनः सन्तो, मुच्यन्ते सर्वकिल्बिषैः ।</p>
<p class='slok'>भुन्जते ते त्वघम् पापा, ये पचन्त्यात्मकारणात्<sup>१३</sup></p>
<p class='slok'>अन्नाद्भवन्ति भूतानि, पर्जन्यादन्नसम्भवः ।</p>
<p class='slok'>यज्ञाद्भवति पर्जन्यो, यज्ञः कर्मसमुद्भवः<sup>१४</sup></p>
<p class='slok'>कर्म ब्रह्मोद्भवम् विद्धि, ब्रह्माक्षरसमुद्भवम् ।</p>
<p class='slok'>तस्मात्सर्वगतम् ब्रह्म, नित्यम् यज्ञे प्रतिष्ठितम्<sup>१५</sup></p>
<p class='slok'>एवम् प्रवर्तितम् चक्रम्, नानुवर्तयतीह यः ।</p>
<p class='slok'>अघायुरिन्द्रियारामो, मोघम् पार्थ स जीवति<sup>१६</sup></p>
<p class='slok'>यस्त्वात्मरतिरेव स्यात्, आत्मतृप्तश्च मानवः ।</p>
<p class='slok'>आत्मन्येव च सन्तुष्टस्, तस्य कार्यम् न विद्यते<sup>१७</sup></p>
<p class='slok'>नैव तस्य कृतेनार्थो, नाकृतेनेह कश्चन ।</p>
<p class='slok'>न चास्य सर्वभूतेषु, कश्चिदर्थव्यपाश्रयः<sup>१८</sup></p>
<p class='slok'>तस्मादसक्तः सततम्, कार्यम् कर्म समाचर ।</p>
<p class='slok'>असक्तो ह्याचरन्कर्म, परमाप्नोति पूरुषः<sup>१९</sup></p>
<p class='slok'>कर्मणैव हि संसिद्धिम्, आस्थिता जनकादयः ।</p>
<p class='slok'>लोकसङ्ग्रहमेवापि, सम्पश्यन्कर्तुमर्हसि<sup>२०</sup></p>
<p class='slok'>यद्यदाचरति श्रेष्ठस्, तत्तदेवेतरो जनः ।</p>
<p class='slok'>स यत्प्रमाणम् कुरुते, लोकस्तदनुवर्तते<sup>२१</sup></p>
<p class='slok'>न मे पार्थास्ति कर्तव्यम्, त्रिषु लोकेषु किन्चन ।</p>
<p class='slok'>नानवाप्तमवाप्तव्यम्, वर्त एव च कर्मणि<sup>२२</sup></p>
<p class='slok'>यदि ह्यहम् न वर्तेयम्, जातु कर्मण्यतन्द्रितः ।</p>
<p class='slok'>मम वर्मानुवर्तन्ते, मनुष्याः पार्थ सर्वशः<sup>२३</sup></p>
<p class='slok'>उत्सीदेयुरिमे लोका, न कुर्याम् कर्म चेदहम् ।</p>
<p class='slok'>सङ्ङ्करस्य च कर्ता स्याम्, उपहन्यामिमाः प्रजाः<sup>२४</sup></p>
<p class='slok'>सक्ताः कर्मण्यविद्वांसो, यथा कुर्वन्ति भारत ।</p>
<p class='slok'>कुर्याद्विद्वांस्तथासक्तस्, चिकीर्षुर्लोकसङ्ग्रहम्<sup>२५</sup></p>
<p class='slok'>न बुद्धिभेदम् जनयेत्, अज्ञानाम् कर्मसङ्गिनाम् ।</p>
<p class='slok'>जोषयेत्सर्वकर्माणि, विद्वान्युक्तः समाचरन्<sup>२६</sup></p>
<p class='slok'>प्रकृतेः क्रियमाणानि, गुणैः कर्माणि सर्वशः ।</p>
<p class='slok'>अहङ्कारविमूढात्मा, कर्ताहमिति मन्यते<sup>२७</sup></p>
<p class='slok'>तत्त्ववित्तु महाबाहो, गुणकर्मविभागयोः ।</p>
<p class='slok'>गुणा गुणेषु वर्तन्त, इति मत्वा न सज्जते<sup>२८</sup></p>
<p class='slok'>प्रकृतेर्गुणसम्मूढाः, सज्जन्ते गुणकर्मसु ।</p>
<p class='slok'>तानकृत्स्नविदो मन्दान्, कृत्स्नविन्न विचालयेत्<sup>२९</sup></p>
<p class='slok'>मयि सर्वाणि कर्माणि, सन्न्यस्याध्यात्मचेतसा ।</p>
<p class='slok'>निराशीर्निर्ममो भूत्वा, युध्यस्व विगतज्वरः<sup>३०</sup></p>
<p class='slok'>ये मे मतमिदम् नित्यम्, अनुतिष्ठन्ति मानवाः ।</p>
<p class='slok'>श्रद्धावन्तोऽनसूयन्तो, मुच्यन्ते तेऽपि कर्मभिः<sup>३१</sup></p>
<p class='slok'>ये त्वेतदभ्यसूयन्तो, नानुतिष्ठन्ति मे मतम् ।</p>
<p class='slok'>सर्वज्ञानविमूढांस्तान्, विद्धि नष्टानचेतसः<sup>३२</sup></p>
<p class='slok'>सदृशम् चेष्टते स्वस्याः, प्रकृतेर्ज्ञानवानपि ।</p>
<p class='slok'>प्रकृतिम् यान्ति भूतानि, निग्रहः किम् करिष्यति<sup>३३</sup></p>
<p class='slok'>इन्द्रियस्येन्द्रियस्यार्थे, रागद्वेषौ व्यवस्थितौ ।</p>
<p class='slok'>तयोर्न वशमागच्छेत्, तौ ह्यस्य परिपन्थिनौ<sup>३४</sup></p>
<p class='slok'>श्रेयान्स्वधर्मो विगुणः, परधर्मात्स्वनुष्ठितात् ।</p>
<p class='slok'>स्वधर्मे निधनम् श्रेयः, परधर्मो भयावहः<sup>३५</sup></p>
<h2 class='speaker'>अर्जुन उवाच</h2>
<p class='slok'>अथ केन प्रयुक्तोऽयम्, पापम् चरति पूरुषः ।</p>
<p class='slok'>अनिच्छन्नपि वाष्र्णेय, बलादिव नियोजितः<sup>३६</sup></p>
<p class='slok'>श्रीभगवानुवाच</p>
<p class='slok'>काम एष क्रोध एष, रजोगुणसमुद्भवः ।</p>
<p class='slok'>महाशनो महापाप्मा, विद्धयेनमिह वैरिणम्<sup>३७</sup></p>
<p class='slok'>धूमेनाव्रियते वह्निर्, यथादर्शी मलेन च ।</p>
<p class='slok'>यथोल्बेनावृतो गर्भस्, तथा तेनेदमावृतम्<sup>३८</sup></p>
<p class='slok'>आवृतम् ज्ञानमेतेन, ज्ञानिनो नित्यवैरिणा ।</p>
<p class='slok'>कामरूपेण कौन्तेय, दुष्पूरेणानलेन च<sup>३९</sup></p>
<p class='slok'>इन्द्रियाणि मनो बुद्धिर्, अस्याधिष्ठानमुच्यते ।</p>
<p class='slok'>एतैर्विमोहयत्येष, ज्ञानमावृत्य देहिनम्<sup>४०</sup></p>
<p class='slok'>तस्मात्त्वमिन्द्रियाण्यादौ, नियम्य भरतर्षभ ।</p>
<p class='slok'>पाप्मानम् प्रजहि ह्येनम्, ज्ञानविज्ञाननाशनम्<sup>४१</sup></p>
<p class='slok'>इन्द्रियाणि पराण्याहुर्, इन्द्रियेभ्यः परम् मनः ।</p>
<p class='slok'>मनसस्तु परा बुद्धिर्, यो बुद्धेः परतस्तु सः<sup>४२</sup></p>
<p class='slok'>एवम् बुद्धेः परम् बुद्ध्वा, संस्तभ्यात्मानमात्मना ।</p>
<p class='slok'>जहि शत्रुम् महाबाहो, कामरूपम् दुरासदम्<sup>४३</sup></p>
<p class='slok'>इति श्रीमद्भगवद्गीतासु उपनिषत्सु ब्रह्मविद्यायाम्</p>
<p class='slok'>योगशास्त्रे श्रीकृष्णार्जुनसंवादे कर्मयोगो नाम तृतीयोऽध्यायः<sup>३</sup></p>
</section>

</body>
</html>
